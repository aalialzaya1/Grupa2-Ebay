# Grupa2-Ebay
## Tema: Online prodaja i kupovina
![online](https://begenkishop.com/wp-content/uploads/2019/12/Online-Shopping.jpg)

## Tim
  - Kanita Čakalović
  - Amina Babić
  - Aldin Alić
## Opis teme

U doba kada trgovina predstavlja vrlo važnu grane privrede za svako društvo, a tehnologija napreduje enormnom brzinom, cilj je iskoristiti sve moguće potencijale kako bi svakodnevne ljudske poslove bilo moguće obavljati na što je moguće lakši i kvalitetniji način. 
U skladu s tim, poslove kupovine i prodaje moguće je znatno unaprijediti uz pomoć tehnologije. Kupovina za svakog čovjeka predstavlja svakodnevu potrebu, a brz tempo života ne daje uvijek mogućnost da kupac ode na prodajno mjesto, te obavi kupovinu. Također, za prodavače je ponekad teško pronaći tržište za prodaju, tek osnovanim obrtima teško je pronaći pristupačna mjesta za trgovine, riješiti pitanje marketinga i sl... Online platforma za kupovinu i prodaju pruža mogućnost da se svi ovi problemi lahko prevaziđu, kako za kupce, tako i za prodavače. Ona omogućava da kupac na vrlo jednostavan, brz i siguran način obavi svoju kupovinu, što uključuje i dostavu njegove narudžbe na adresu. Prodavač na ovaj način može da prilagodi svoje usluge različitim profilima kupaca, proširuje asortiman proizvoda koje nudi, te da njegove proizvode vrlo jednostavno može pronaći svaki kupac koji ih pretražuje. 


# PROCESI

## Registracija korisnika
Registracija korisnika podrazumijeva da korisnik unese osnovne podatke potrebne za pristup računu što su ime, prezime, mail, registracija, te da naznači da li će račun koristiti kao kupac ili prodavač.  Potrebno je da korisnik odredi username/mail i password koji će unositi prilikom prijavljivanja na svoj račun. Te informacije će se moći ažurirati i mijenjati po volji korisnika, a username služi da ga drugi korisnici mogu bolje naći. Također je bitno naglasiti da unos tih podataka mora biti validan i smislen, kao npr. da password ima minimalan broj karaktera potreban za prijavu, kako bi se omogućila što bolja sigurnost računa.

## Prijava korisnika
Za prijavu je potrebno unijeti username i lozinku.

## Dodavanje novih artikala u ponudu prodavača 
Prodavaču se nudi mogućnost da dodaje nove artikle na svoj prodajni profil.

## Modifikacija ponuđenih artikala 
Prodavač može da uklanja artikle iz svoje ponude, da mijenja cijene ponuđenih artikala, mijenja opise artikala, definira minimalnu dozvoljenu količinu zaliha artikla, te da nudi posebne ponude proizvoda (akcije)

## Pretraživanje artikala
Kupac može birati način na koji želi da pretražuje proizvod koji želi pogledati ili kupiti iz katalog ponuđenih artikala. Kupac može da unese ključnu riječ ili naziv artikla u pretraživač ili da artikle pretražuje po kategorijama u ponuđenom izborniku. 

## Kupovina artikala
Nakon odabira željenog artikla, provjerava se da li je narudžba moguća, to jeste, da li u skladištu postoji dovoljna količina datog artikla za realizaciju narudžbe. Ukoliko je realizacija narudžbe moguća i odobrena, slijedi obračun narudžbe. Od kupca će se tražiti da odabere način plaćanja, te unese osnovne podatke potrebne za realizaciju dostave kupljenog artikla. 

## Plaćanje narudžbe
Nakon što se kupac odluči za kupovinu artikla, potvrdi kupovinu istog, te se izvrši obračun narudžbe, prikazuje mu se račun koji treba platiti, te načini na koje može izvršiti plaćanje. Plaćanje se može izvršiti kreditnom karticom ili prilikom preuzimanja narudžbe (prilikom dostave). Ukoliko se kupac odluči za plaćanje kreditnom karticom, od njega će se tražiti da izvrši unos podataka potrebnih da se izvrši naplata. Ukoliko uneseni podaci budu validni, podaci se šalju sistemu za autorizaciju kartica koji treba da potvrdi ili odbije transakciju. Ukoliko se kupac odluči za drugi način plaćanja, prilikom preuzimanja narudžbe, bit će potrebno provjeriti pouzdanost kupca koji vrši narudžbu (kupac ne smije da se nalazi na crnoj listi kupaca, te ocjena njegovog profila mora da bude zadovoljavajuća). Ukoliko plaćanje bude uspješno i odobreno za jedan od navedenih načina, narudžbi se dodjeljuje jedinstven identifikacioni broj (ili kod), te se prelazi na proces dostave narudžbe.

## Praćenje naručenog artikla
Prilikom odobrenja kupovine, potrebno je da se svakoj narudžbi dodijeli jedinstven identifikacioni broj (ili kod), tako da kupac ima mogućnost da prati stanje svake svoje narudžbe i tok same kupovine (od naručivanja putem aplikacije  do isporuke kupcu).

## Pružanje informacija i pomoći klijentima
Korisnik aplikacije treba da ima pristup informacijama o pojedinostima vezanim za korištenje aplikacije, eventualnim nepredviđenim okolnostima prilikom korištenja (neuspješna isporuka, problemi sa naplatom, problemi sa korisničkim računom) i mogućnosti rješavanja istih, mogućnostima promjene korisničke šifre, mogućnostima izmjena korisničnog profila, te informacijama vezanim za prava korisnika. 

## Upravljanje korisničkim računom (Modifikacija računa)
Korisnik treba da ima mogućnost za izmjene već kreiranog korisničkog računa. Nudi mu se mogućnost promjene korisničke šifre, promjene korisničkog imena, te udređivanja opisa korisničkog profila. 

## Upravljanje prodajom
Prodavaču se nudi mogućnost da dodaje nove artikle na svoj prodajni profil, da uklanja artikle, da mijenja cijene ponuđenih artikala, mijenja opise artikala, definira minimalnu dozvoljenu količinu zaliha artikla, te da nudi posebne ponude proizvoda (akcije). 
Ukoliko neki artikal iz ponude prodavača bude naručen od strane nekog kupca, prodavač ima priliku da prati tok prodaje, to jeste da ima uvid u status narudžbe artikla sa svog profila. 
Ukoliko količina nekog artikla sa profila prodavača padne ispod definirane minimalne dozvoljene količine, prodavaču se šalje upozorenje o tome, te se artikal automatski briše iz skladišta artikala i više ne postoji u ponudi artikala za kupce.
Također, upravljanje prodajom podrazumijeva i statističko praćenje prodaje i potražnje za proizvodima. 

# FUNKCIONALNOSTI
-	Registracija korisnika
-	Prijava korisnika
-	Dodavanje novih artikala u ponudu prodavača 
-	Modifikacija ponuđenih artikala 
-	Pretraživanje artikala
-	Kupovina artikala
-	Plaćanje narudžbe
-	Praćenje naručenog artikla
-	Pružanje informacija i pomoći klijentima
-	Upravljanje korisničkim računom (Modifikacija računa)
-	Upravljanje prodajom


# AKTERI
- Prodavač – osoba koja nudi svoje proizvode na svom korisničkom profilu, ima mogućnost da dodaje nove proizvode u svoju ponudu, modifikuje pojedinosti vezane za već ponuđene artikle, može da se informiše o načinima korištenja svog računa i aplikacije, da modifikuje svoj korisnički račun, te da učestvuje u statističkoj analizi ponude i potražnje artikala 
- Kupac – osoba koja može da pretražuje artikle iz ponuda različitih prodavača, može da naručuje željene artikle iz tog asortimana, te u tom slučaju bira izbor plaćanja narudžbe, može da se informiše o načinima korištenja svog računa i aplikacije, te može da modifikuje svoj korisnički račun.
- Dostavljač – sistem koji nakon odobravanja narudžbe preuzima osnovne informacije o kupcu potrebne za dostavu narudžbe i jedinstven identifikacioni broj narudžbe po kojem treba izvršiti dostavu. 
-	Sistem za autorizaciju kartica – sistem koji odobrava ili odbija transakciju u slučaju da kupac odabere plaćanje karticom kao način plaćanja svoje narudžbe. 



